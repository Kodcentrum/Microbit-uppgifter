# micro:bit uppvärmning med Scratch

Denna uppgift är för dig som aldrig har kodat med micro:bit förut och vill ha en snabbstart innan du börjar koda ett riktig program. Du kommer att få lära dig att styra din micro:bit med Scratch!

![image alt text](image_1.png)

## 1 – Kom igång med micro:bit på din dator

För att kunna använda micro:bit tillsammans med Scratch behöver du först installera några saker på din dator.

1. Koppla in din micro:bit i din dator med dess USB-sladd.
2. Gå till [https://scratch.mit.edu/microbit](https://scratch.mit.edu/microbit) och följ instruktionerna för installation där.

Du behöver i korthet:

* Ladda ned och installera ett litet program på din dator.

* Kopiera över en så kallad .hex-fil till din micro:bit.

* Starta programmet *Scratch Link* som du nu har installerat.

## 2 - Lägg till nya kodblock i Scratch

Vi ska börja med att lägga till nya micro:bit block i Scratch, som du sen kan koda med:

1. Öppna verktyget Scratch. Logga gärna in om du har ett konto. Klicka på knappen för **Lägg till ett tillägg** längst ner till vänster i Scratch.

![Knapp "Lägg till ett tillägg" i Scratch](image_2.png)

2. Scrolla ner i listan och klicka på bilden för **micro:bit**.

![image alt text](image_3.png)

Nu kommer Scratch att automatiskt försöka hitta och ansluta till din micro:bit.

3. Klicka på **Koppla upp** när den hittat din enhet.

![image alt text](image_4.png)

4. Klicka på på **Gå till redigeraren** för att komma tillbaka till Scratch. 

> Nu har du fått ny kategori med kodblock för micro:bit till vänster i listan över block. Kodblocken kan användas som vanligt för att koda tillsammans med andra block i Scratch.

Dax att börja koda din micro:bit!

## 3 - Visa ett meddelande på micro:biten
Nu är det dags att koda i Scratch. Det första du ska få göra är att fråga efter ett kort textmeddelande som ska visas fram på din micro:bit. Gör såhär:

Skapa ett skript till din Katt-sprajt som säger:

1. När **Start klickas på**

2. **Fråga** "Vad ska micro:biten säga?" och vänta

3. **visa text** "svar"

![image alt text](image_5.png)

Det sista blocket är ett av de nya gröna micro:bit-blocken, det som heter **visa text** "Hej!". Byt ut "Hej!" mot blocket **Svar** som du finner under kategorin **Känna av**, genom att dra in och släppa det över texten "Hej!".

> Testa ditt program. Vad händer när du klickar på den gröna flaggan? Skriv ett svar i Scratch och tryck på blå knappen bredvid svarsrutan. Vad händer nu på din micro:bit?

## 4 Använda knapparna på micro:bit

På din micro:bit finns det två svarta knappar med bokstaven **A** och **B** bredvid. Nu ska du få koda vad som ska hända när du trycker på dem.

1. Du har ett micro:bit block som heter **om knapp A trycks ned**. Du kan också välja **B** eller **någon** knapp (A eller B), om du klickar på den lilla pilen bredvid bokstaven i blocket.

![image alt text](image_6.png)

2. Dra in blocket **om knapp A trycks ned** till kodytan i Scratch.

    > Vad vill du ska hända när du trycker på knapp A? Här visar vi hur du kan skapa en enkel animation – men du får givetvis koda vad du vill!

3. Dra in ett block **repetera 4 gånger** från kategorin **Kontroll** och lägg det direkt under blocket som körs när du trycker på knapp **A**

4. Lägg in dessa block inuti loopen:

    * **Visa** ikon **Hjärta**

    * **Vänta** 1 s

    * **Rensa** skärmen

![image](image_7.png)

> Testa ditt program! Vad händer om du trycker på A-knappen på micro:biten?

Du kan ju också få sprajter i Scratch att börja röra på sig när knapp på micro:bit trycks ned! Här följer ett exempel på hur det kan kodas:

Skapa ett nytt skript som säger:

1. Om **knapp B** trycks ned

2. **Glid** 1 sekund till **slumpmässig position**

3. **Vänta** 1 sekund

4. **Glid** 1 sekund till **x: 0 y:0**

![image](image_8.png)

> Testa ditt program! Vad händer om du trycker på B-knappen på micro:biten? 


## Färdig!

Grattis, nu är du redo att koda ett riktigt program med din micro:bit.
